THEBAIDOS LIB. XI. 313

ln te ut sceptra cadant, tanto indignissime nato.
Nec mihi difficilis praesens vindicta3 sed arma, 305
Arma prius, famuli! coeant in proelia fratreS.
Vult gemitus lenire Creon: lucrare furorem3
Victori mihi cuncta lues? Sic iurgia paulum
Distulit atque ensem, quem iam dabat ira, repressit.
Ictus ut incerto pastoris vulnere serpens 310
Erigitur gyro longumque e corpore toto
Virus in ora legit3 paulum si devius hostis
Torsit iter, cecidere minae tumefactaque frustra
Colla sedent, irasque sui bibit ipse veneni.

At genetrix primam funestae sortis ut amens 315
Expavit famam (nec tarde credidit), ibat
Scissa comam vultusque et pectore nuda cruentO,
Non sexus decorisve memor: Pentheia qualis
Mater ad insani scandebat culmina montiS‚
Promissum saevo caput allatura Lyaeo, 320
Non comiteS, non ferre piae vestig-ia natae
Aequa valent: tantum miserae dolor ultimus addit
Robur, et exangues crudescunt luctibus anni.
Iamque decus galeae, iam spicula saeva ligabat
Ductor et ad lituos hilarem intrepidumque tubarum 325
Prospiciebat equum, subito cum apparuit ingens
Mater, et ipse metu famulumque expalluit omnis
CoetUS, et oblatam retro dedit armiger hastam.
‘Quis furor? unde iterum regni integrata resurgit
Eumenis? ipsi etiam post omnia, comminus ipsi 330
Stabitis‘? usque adeo geminas duxisse cohortes
Et facinus mandasse parum est‘? quo deinde redibit
Victor? in hosne sinus‘? o diri coniugis olim
Felices tenebrae! datis, improba lumina, poenas,
Haec spectanda dies? qu0‚ saeve, minantia flectis 335

 

304 ut om. P ΙΙ 305 sub arma P ΙΙ 316 nec tandem P 11317
vultusque P vultuque ceteri ΙΙ 321 piae PGHT ipsae Bam ΙΙ 323

exsangues PB ΙΙ 325 trepidumque edd. inde a Gronov. {j 326
Rsepiciebat Barthius ΙΙ 327 et om. P

