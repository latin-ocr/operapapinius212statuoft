 

THEBAIDOS LIB. VIII. 221

In mare fert hiemes3 penitus cessere fugatae
Nereides dulcique timent occurrere ponto.

Tristis at inde gradum tarde movet Inacha pubes ,
Praecipue Eleae Lacedaemoniaeque cohortes
Et Pylii3 subitum nam Thiodamanta sequuntur 365
Augure fraudati, necdum accessere regenti.

Nec tua te, princeps tripodum, sola agmina quaerunt:
Cuncta phalanx sibi deesse putat3 minor ille per alas
Septimus extat apex. Liquido velut aethere nubes
Invida Parrhasiis unum si detrahat astriS, 370
Truncus honor plaustri, nec idem riget igne reciso
Axis, et incerti numerant sua sidera nautae.

Sed iam bella vocant: alias nova suggere vires ,
Calliope, maiorque chelyn mihi tendat Apollo.
Fatalem populis ultro poscentibus horam 375
Admovet atra dies, Stygiisque emissa tenebris
Mors fruitur caelo bellatoremque volando
Campum operit nigroque viros invitat hiatu,

Nil vulgare legens: sed quae dignissima vita
Funera, praecipuos annis animisque cruento 380
Ungue notat, iamque in miseros pensum omne Sororum
Scinditur, et Furiae rapuerunt licia Parcis,

Stat medius eampis etiamnunc· cuspide sicca
BellipotenS, iamque hos clipeum, iam vertit ad illos
Arma ciens, aboletque domos, conubia, natos. 385
Pellitur et patriae et, qui mente novissimus exit,
Lucis amor; tenet in capulis hastisque paratas

Ira manus, animusque ultra thoracas anhelus
Conatur, galeaeque tremunt horrore comarum.

Quid mirum caluisse viros? flammantur in hostem 390

 

365 secuntur P loquuntur Bao-thius η 371 riget P nitet
ceteri ΙΙ 378 investit amictu Wakefieldus viris se immittit hiatu
R. Unyerus invisit hiatu Baehrensius ΙΙ 381 Angue codd. Ungue
corr. Bao-thius ΙΙ 383 etiamnum Bu ΙΙ 384 iamque hostilem
elipeum P an leyendum iamque hos telum, iam vertit ad
illos? ΙΙ 388 animosque P Ι anhelos P animisque anhelis Barthius

