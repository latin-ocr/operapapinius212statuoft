2 82 P. PAPINII STATII

Nescio quid visu dubium incertumque moveri

Corporaque ire videt3 subitus mox fraude reperta

Exclamat: ‘Cohibete gradum quicumque? Sed hostes

Esse patet: miseri pergunt anteire timentque

Non sibi3 tunc mortem trepidis minitatur et hastam 395

Expulit, ac vanos alte levat eminus ictuS,

Adfectans errare manum. Stetit illa Dymantis

Ante oculos, qui forte prior gressumque repressit.

At non magnanimus curavit perdere iactus

Aepytus , et fixo transverberat Hoplea tergo 400

Pendentesque etiam perstrinxit Tydeos armos.

Labitur egregii nondum ducis immemor HopleuS,

Expiratque tenens (felix, si corpus ademptum

Nesciat), et saevas talis descendit ad umbraS.
Viderat hoc retro conversus et agmina sentit 405

Iuncta Dymas, dubius precibusne subiret, an armis

Instantes3 arma ira dabat, fortuna precari,

Non audere iubet: neutri fiducia coepto.

Distulit ira preces; ponit miserabile corpus

Ante pedeS, tergoque graves, quas forte ferebat, 410

Tigridis exuviaS, in laevam torquet et obstat

Exertum obiectans mucronem, inque omnia tela

Versus et ad caedem iuxta mortemque paratus:

Ut lea, quam saevo fetam pressere cubili

Venantes Numidae, natos erecta superstat 415

Mente sui incerta, torvum ac miserabile frendens;

Illa quidem turbare globos et frangere morsu

Tela queat, sed pronus amor crudelia vincit

Pectora, et a med-ia catulos circumspicit ira.

 

392 Corpora abinde Barthius ΙΙ 397 manum Pa: Exc.
Cantabr. manus BG2M ΙΙ 402 egregiique ducis non immemor r
Bentleius ΙΙ 403 sq. Interpunctionem correaei ΙΙ 404 et Pp at 8 ac
BG2M Ι deseendit PG²S descendat 31111410 ferebat P regebat
Bs Beh. α’ pr. m. gerebat 0² m. sec. M ΙΙ 411 laeuam PB
Anylic. Heinsii leuam c laevum (ΨΜ ΙΙ 416 sub codd. sui corr
Heinsius ΙΙ 418 pronus P prolis ceteri

