THEBAIDOS LIB. X. 295

Convertit campum iussitque silentia bello.

‘Armorum superi, tuque o qui funere tanto

Indulges mihi, Phoebe, mori, date gaudia Thebis,

Quae pepigi et toto quae sanguine prodigus emi.

Ferte retro bellum captaeque impingite Lernae 765

Reliquias turpes , confixaque terga foventes

Inachus indecores pater aversetur alumnos.

At Tyriis templa, arva, domos„ conubia, natos

Reddite morte mea3 si vos placita hostia iuvi,

Si non attonitis vatis consulta recepi 770

Auribus et Thebis nondum credentibus hausi,

Haec Amphioniis pro me persolvite tectis!

At mihi deceptum, precor, exorate parentem.'

Sic ait, insignemque animam mucrone corusco

Dedignantem artus pridem maestamque teneri 775

Arripit atque uno quaesitam vulnere rumpit.

Sanguine tunc spargit turres et moenia lustrat,

Seque super medias acieS‚ nondum ense remisso,

Iecit et in saevos cadere est conatus Achivos

Ast illum amplexae Pietas Virtusque ferebant 780

Leniter ad terras corpus3 nam spiritus olim

Ante Iovem et summis apicem sibi poscit in astris,
Iamque intra muros nullo sudore receptum

Gaudentes heroa ferunt: abscesserat ultro

Tantalidum venerata cohors3 subit agmine longo 785

Colla inter iuvenum, laetisque favoribus omni

Concinitur vulgo, Cadmum atque Amphiona supra

Conditur3 hi sertiS‚ hi veris honore solutos

Accumulant artus patriaque in sede reponunt

Corpus adoratum. Repetunt moxbella peractis 790

 

 

764 et voto Valckenarius n 766 faventes Peyraredus ΙΙ 769
placita Η Gronovius placida PBH piatlls 01²ss 772 terris codd.
edd. tectis corr. Schraderus ΙΙ 773 At {³901 Ac 30²1 11777
{an? (saw. 5⁰32ss222>²⁹225231uffi²35d203d401²²5552 &3225
dus Heinsius

