THEBAIDos Lm. V. , 123

Nec de more cruor: natum Charopeia coniunx
Obtulit, accingunt sese et mirantia ferro 160
Pectora congestisque avidae simul undique dextris
Perfringunt, ac dulce nefas in sanguine vivo
Coniurant, matremque recens circumvolat umbra.
Talia cernenti mihi quantus in ossibus horror,
Quisve per ora color! qualis cum cerva cruentis 165
Circumventa lupis , nullum cui pectore molli

Robur et in volucri tenuis fiducia curSU,

Praecipitat suspensa fugam, iam iamque teneri
Credit et elusos audit concurrere morsus

Illi aderant3 primis iamque offendere carinae 170
Litoribus, certant saltu contingere terram
Praecipites, Miseri, quos non aut horrida virtus
Marte sub Odrysio, aut medii inclementia ponti
Hauserit! Alta etiam superum delubra vaporant
Promissasque trahunt pecudes: niger omnibus aris 175
Ignis, et in nullis spirat deus integer extis.

‘ Tardius umenti noctem. deiecit Olympo

Iuppiter et versum miti, reor, aethera cura
Sustinuit, dum fata vetat, nec longius umquam
Cessavere novae perfecto sole tenebrae„ 180
Sera tamen mundo venerunt astra, sed illis

Et Paros et nemorosa Thasos crebraeque relucent
Cyclades3 una gravi penitus latet obruta caelo
Lemnos, in hanc tristes nebulae, et plaga caeca superne
Texitur, una vagis Lemnos non agnita nautis, 185
Iam domibus fusi et nemorum per opaca sacrorum
Ditibus indulgent epulis vacuantque profundo

Aurum immane mero, dum quae per Strymona pugnae,
Quis Rhodope gelidove labor sudatus in Haemo,
Enumerare vacat. Nec non, manus impia, nuptae 190

 

159 caropeia run 161 congestis (om. que) d ΙΙ 166 pectora
P ΙΙ 169 audet P ΙΙ 179 vetant codd. edd„ corr. Baehrensius
dabant Madviyiusu 182 paros P Gronov, paphos Beffl pharos G
Samos Barthius ΙΙ 185 lemnon Ρ

