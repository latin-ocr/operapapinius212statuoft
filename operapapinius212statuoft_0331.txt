THEBAIDOS LIB. IX. ’ 243

Damnaque commemorant, seu iam sub culmine fixus
Excubat, antiquo seu pendet gloria luco. 195
At ferus Hippomedon quamquam iam sentit inane
Auxilium et seram rapto pro corpore pugnam,
It tamen et caecum rotat inrevocabilis ensem,
Vix socios hostesque (nihildum tardet euntem)
Secernens3 sed caede nova iam lubrica tellus 200
Armaque seminecesque viri currusque soluti
Impediunt laevumque femur, quod cuspide fixum
Regis Echionii, sed dissimulaverat ardens,
Sive ibi nescierat. Maestum videt Hoplea tandem3
Tydeos hic magni fidus comes et modo frustra 205
Armiger alipedem prona cervice tenebat
Fatorum ignarum domini solumque frementem,
Quod vacet inque acies audentior ille pedestres,
Hunc aspernantem tumido nova pondera tergo·
(Unam quippe manum domitis expertus ab annis) 210
Corripit adfaturque: ‘Quid o nova fata recusaS,
Infelix sonipes? numquam tibi dulce superbi
Regis onus3 non iam Aetolo satiabere campo
Gaudentemque iubam per stagna Acheloia solves
Quod superest, carOS, i, saltem ulciscere manes 215
Aut sequere extorrem, ne tu quoque laeseris umbras
Captivus timidumque equitem post Tydea portes?
Audisse accensumque putes: hoe fulmine raptum
Abstulit et similes minus indignatur habenas,
Semifer aeria talis Centaurus ab Ossa 220
Desilit in valles , ipsum nemora alta tremescunt,
Campus equum. Trepidi cursu glomerantur anhelo
Labdacidae, premit ille super, necopinaque ferro
Colla metens linquit truncos post terga cadentes,

 

196 quamquam om. P ΙΙ 199 hostemque Μ ΙΙ 201 secuti P ss 203
sed ΡΒ pr. m. sennem Η 211 fata PG iussa Bsu Η 212 numquam
P nusquam ceteri ΙΙ 213 spatiabere Bentleius 1} 214 Undantemque
Barthius Η 216 neu codd. edd. ne corr. Koestlinus ξ umbras P umbram
ceteri ΙΙ 217 timidumque G Marklandus tumidumque codd. edd.

16*

