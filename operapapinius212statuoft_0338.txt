250 Ρ. ΡΑΡΙΝΠ STATII

Ecce furit iactatque tuo se in gurgite maior ,
Hippomedon, illum ripaeque undaeque tremescunt,
Illius impulsu nostrum bibit unda cruorem: 395
Tu piger et trucibus facilis servire Pelasgis
Ad cineres saltem supremaque iusta tuorum,
Saeve, veni, non hic solum accensure nepotem?
His niiscet planctus multumque indigna cruentat
Pectora, caeruleae referunt lamenta sorores: 400
Qualiter Isthmiaco nondum Nereida portu
Leucothean planxisse ferunt, dum pectore anhelo
Frigidus in matrem saevum mare respuit infans

At pater arcano residens Ismenos in antro ,
Unde aurae nubesque bibunt atque imbrifer arcus 405
Pascitur et Tyrios melior venit annus in agrOS,
Ut lamenta procul (quamquam strepit ipse) novosque
Accepit natae gemitUS, levat aspera musco
Colla gravemque gelu crinem, ceciditque soluta
Pinus adulta manu dimissaque volvitur urna. 410
Illum per ripasannoso ,scrupea limo
Ora exertantem silvae fluviique minores
Mirantur: tantus tumido de gurgite surgit,
Spumosum attollens apicem lapsuque sonoro
Pectora caeruleae rivis manantia barbae. 415
Obvia cognatos gemitus casumque nepotis
Nympharum docet una patrem monstratque cruentum
Auctorem dextramque premit: stetit arduus alto
Amne, manuque genas et nexa virentibus ulvis
Cornua concutiens sic turbidus ore profundo 420
Incipit: ‘Hune-ne mihi, superum regnator, honorem,
Quod totiens hospesqu’e tuis et conscius actis
(Nec memorare timor) falsa nunc improba fronte
Cornua, nunc vetitam currus deiungere Phoeben,

 

398 his solum Heinsius ΙΙ 399 cruentant P ΙΙ 401 nereia
PG ΙΙ 407 strepit P obstrepit ceteri ΙΙ 409 occiditque P fl 411 an·
nosa P ΙΙ vv. 413 et 414 in P inter se transpositi leyuntur ΙΙ 413
tantum P ΙΙ 420 versus deest in Τ ll 424 deiungere P (eade m.

