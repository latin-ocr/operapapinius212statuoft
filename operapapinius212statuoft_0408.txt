320 Ρ. PAPINII sTATH

Vota: piabo manus et eodem pectora ferro
Rescindam‚ dum- me moriens hic sceptra tenentem
Linquat et hunc secum portet minor umbra dolorem?
Hasta subit velox equitis femur inter equique

Ilia, letum utrique volens; sed plaga sedentis 510
Laxato vitata genu, tamen inrita voti

Cuspis in obliquis invenit vulnera costis,

It praeceps sonipes strictae contemptor habenae
Arvaque sanguineo scribit rutilantia gyro.

Exultat fratris credens hunc ille cruorem: 515
Credit et ipse metu3 totis iamque exul habenis
Indulget, caecusque avidos inlidit in aegrum
Cornipedem cursus. Miscentur frena manusque
Telaque, et ad terram turbatis gressibus ambo
Praecipitant. Ut nocte rateS‚ quas nubilus Auster 520
Implicuit, frangunt tonsas mutantque rudenteS,
Luctataeque diu tenebris hiemique sibique,

Sicut erant, imo pariter sedere profundo:

Haec pugnae facies, Coeunt sine more, sine arte,
Tantum animos irasque atque ignescentia cernunt 525
Per galeas odia et vultus rimantur acerbo

Lumine: nil adeo mediae telluris, et enses

Impliciti nexaeque manus7 alternaque saevi
Murmura ceu lituos rapiunt aut signa tubarum.
Fulmineos veluti praeceps cum comminus egit 530
Ira sues strictisque erexit tergora saetis:

Igne tremunt oculi, lunataque dentibus uncis

Ora sonant3 spectat pugnas de rupe propinqua
Venator pallens canibusque silentia suadet:

Sic avidi incurrunt3 necdum letalia miscent 535

 

506 tempora P ΙΙ 510 utrimque P Ι vovens Heinsius ΙΙ 511 tan-
tum Baehrensius {l 515 esse m edd. isse Barthius ire mewnnwsss
517 caecosque P ΙΙ 521 pangunt P Dan. rumpuntque t. muti-
lantque Barthius ΙΙ 525 animos irasque P animis iraque ΒΗ
animis irasci (3²11 528 Inlictuinnexaeque P ss 531 pectora codd.
edd. tergora corr. Heinsius ΙΙ 532 premunt P micant Heinsius

