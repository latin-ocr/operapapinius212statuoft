THEBAIDOS LIB. XI. 319

Pectoraque, et tacitus subrepsit fratribus horror.
Arma etiam simulata gerens cultusque viriles,
Nunc his, nunc illis ‘agite‚ ite, obsistite,' clamat,
‘Quis nati fratresque domi, quis pignora tanta!
Hic quoque (nonne palam est ultro miserescere divos P) 480
Tela cadunt, cunctantur equi, fors ipsa repugnat?
Nonnihil impulerat dubios, ni torva notasset
Tisiphone fraudes caelestique ocior igne
Adforet increpitans: ‘Quid belli obverteris ausis,
Numen iners pacique datum? cede, improba: noster 485
Hic campus nosterque dies3 nunc sera nocentes
Defendis Thebas. Ubi tunc, cum bella cieret
Bacchus et armatas furiarent orgia matres,
Aut ubi segnis eras, dum Martius impia serpens
Stagna bibit, dum Cadmus· arat, dum semina surgunt,
Dum rogat Oedipoden genitor, dum lampade nostra 491
In thalamos Iocasta venit‘?' Sic urget, et ultro
Vitantem aspectus etiam pudibundaque longe
Ora reducentem premit adstridentibus hydris
Intentatque faces; deiectam in lumina pallam 495
Diva trahit magnoque fugit questura Tonanti.
Tunc vero accensae stimulis maioribus irae:
Arma placent, versaeque volunt spectare cohortes.
Instaurant crudele nefas3 rex impius aptat
Tela et funestae casum prior occupat hastae. 500
Illa viam medium clipei conata per orbem
Non perfert ictus atque alto vincitur auro,
Tunc exul subit et clare funesta precatur:
‘Di‚ quos effosso non inritus ore rogavit
Oedipodes flammare nefaS‚ non improba posco 505

 

480 Hie PB His (νει ιι 482 Nos nihil P ιι 484 obuerterit
P auerteris G [Ι 490 dum uicta cadit P pr. m. dum semina
surgunt P sec. m.‚ quod rectum puto dum uicta cadit sphinx vel
spinx 3628111492 urguet PBS ΙΙ 493 longa P ΙΙ 495 lumine
PpG 11 498 volant Heinsius ΙΙ 504 orbe Gruterus ΙΙ 505 flammate
P, corr. Heinsius e cod. firmate ceteri codd. edd. Ι poscet P

