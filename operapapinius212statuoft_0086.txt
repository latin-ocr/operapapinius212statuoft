XVI EDITORIS PRAEFATIO.

positis nunc memoranda esse mihi videntur ea adiu-
menta, quae huic editioni e schedis virorum doctissi-
morum et nostrae aetatis et priorum saeculorum
exorta sunt. Minorem quam speraveram fructum per-
cepi ex Bernartianae editionis exemp10‚ quod nunc in
bibl. Gottingensi servatur (8. cod. philol. 146), in
cuius margine pauca adnotavit emendavit explicavit
ad Thebaida I. I. Scaliger. 2) Plura decerpsi ex
Hugonis Grotii exemplari editionis Tiliobrogianae
in bibl. Leidensi servato (Nr. 759 D 8). Grotium, vel
ut populares appellare solent τὸν μεγάλα, Statium
plurimi aestimasse constat3 ipse enim in epistula ad
Ι. F. Gronovium (Lutetiae 10 decemb. 1637) Papinium'
inquit, vir doctissime, magni feci semper, ut qui Vir-
gilio omnigena eruditione 1511ειι1ᾶ multum cedat, spiritu
autem poetico certe quibusdam in partibus, si per
criticos dicere liceat, dubiam ei faciat palmam'. Eius-
dem viri inlustrissimi emendationes inveniuntur in
exemplari editionis Tiliobrogianae Heidelbergensi‚
quod ne neglegerem cum a Godofredo Kinkelio ami-
cissime admonitus essem, liberalitate Zangemeisteri
factum est, ut liber huc mihi transmitteretur. Fuit
ille quondam Casperii Gevartii, qui et lpse multas emen-
dationes in margine inscripsit suam editionem paran33
scripseritne ille Grotii quoque coniecturas, quibus
nomen auctoris additum est, an Grotius ipse, dis-
ceptare nequeo, Postea liber I. G. Graevii factus est.
Excerptis Nic. Heinsii et Ioannis Peyraredi,
quae in bibl. Berolinensi servantur (Ms. Diez. B. Sant.
81 et 117) ut hic uti possem, liberalitate Lepsii viri
clarissimi mihi concessum est. De codiee Anglicano
quem Heinsius saepissime citat certi aliquid dici non
potest, cum vir doctissimus nihil de eo adnotaverit.

 

2) Ad Silvas cod. Senensem contulit, de quo vid. quae
adnotavit Handius in praef. ad Silvas p. XXII.

