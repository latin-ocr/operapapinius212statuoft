214 P. PAPINII STATII

Quae tibi tunc facies , postquam permissa gemendi
Copia! qui fletus galeis cecidere solutis!
Nil solitum fessos iuvat3 abiecere madenteS,
Sicut erant, clipeoS, nec quisquam spicula tersit, 165
Nec laudavit equum, nitidae nec cassidis altam
Compsit adornavitque iubam3 vix magna lavare
Vulnera et efflantes libet internectere plagas:
Tantus ubique dolor. Mensas alimentaque bello
Debita nec pugnae suasit timor: omnia laudem, 170
Amphiarae, tuas fecundaque pectora veri
Commemorant lacrimis, et per tentoria sermo
Unus: abisse deos dilapsaque numina castris,
‘Heu ubi laurigeri currus sollemniaque arma
Et galeae vittatus apex? haec antra lacusque 175
Castalii tripodumque fides? sic gratus Apollo?
” Quis mihi sidereos lapsus mentemque sinistri
Fulguris, aut caesis saliat quod numen in extiS‚
Quando iter, unde morae, quae saevis utilis armiS,
Quae pacem magis hora velit? quis iam omne futurum 180
Proferet‚ aut cum quo volucres mea fata loquentur?
Hos quoque bellorum casus nobisque tibique
Praescieras, et (quanta sacro sub pectore virtus 1)
Venisti tamen et miseris comes additus armis.
Et cum te tellus fatalisque hora vocaret, 185
Tu Tyrias acies adversaque signa vacasti
Sternere3 tunc etiam media de morte timendum
Hostibus infestaque abeuntem vidimus hasta.
Et nunc te quis casus habet? poterisne reverti
Sedibus a Stygiis altaque erumpere terra? ’ 190
Anne sedes hilaris iuxta tua numina Parcas
Et vice concordi discis ventura docesque?

 

164 Nihil P ΙΙ 167 et 168 in P inter se transpositi leguntur Η
168 et om. P ΙΙ 171 Amphiare PS pr. m. ΙΙ 173 delapsaque Π
edd. u 174 Heus PBGHT ΙΙ 175 hoc PSB haec scripsi, quod pro·
posuerat Queckius ΙΙ 186 aversaque ΡΒ pr. m. ΙΙ 190 aliaque BcH
Behh. Handius ΙΙ 191 hilares P

