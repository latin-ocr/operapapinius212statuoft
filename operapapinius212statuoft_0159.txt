THEBAIDOS LlB. III. 71

Respectentve truces obliquo lumine matres
Ibo libens certusque mori, licet optima coniunx

*Auditusque iterum* revocet socer, hunc ego Thebis, -

Hunc, germane, tibi iugulum et tibi, maxime Tydeu, 380

Debeo? Sic variis pertemptat pectora dictis

Obliquatque preces, Oommotae questibus irae

Et mixtus lacrimis caluit dolor, omnibus ultro

Non iuvenum mod0, sed gelidis et inertibus aevo

Pectoribus mens una subit, viduare penateS, 385

Finitimas adhibere manus, iamque ire. Sed altus

Consiliis pater imperiique haut flectere molem

Inscius: ‘ista quidem superis curaeque medenda

Linquite, quaeso, meae, nec te germanus inulto

Sceptra geret, neque nos avidi promittere bellum. 390

At nunc egregium tantoque in sanguine ovantem

Excipite Oeniden, animosaque pectora laxet

Sera quies: nobis dolor haut rationis egebit.’
Turbati extempla comites et pallida coniunx

Tydea circum omnes fessum bellique viaeque 395

Stipantur. Laetus mediis in sedibus aulae

Constitit, ingentique exceptus terga columna,

Vulnera dum lymphis Epidaurius eluit Idmon,

Nunc velox ferro, nunc ille tepentibus herbis

Mitior, ipse alta seductus mente renarrat 400

Principia irarum, quaeque orsus uterque vicissim,

Quis locus insidiis, tacito quae tempora bello,

Qui contra quantique duceS, ubi maximus illi

Sudor, et indicio servatum Maeona tristi

Exponit. Cui fida manus proceresque socerque 405

Adstupet oranti, Tyriusque incenditur exul.

 

377 Respectentve PG Respectentque Bo²sn Expectentve
Serv. 1 lumine nati Serv. ΙΙ 379 Largitusque torum Lachmannus
Cunctatusque iterum Baehrensius Argivusque iterum Koestli-
‘nus ΙΙ 383 valuit dolor Bar-thius Η 390 nos P vos ceteri nos pavidi
Baehrensius ΙΙ 397 columnae P Η 399 tepentibus PH Belo. 1 po-
tentibus Gsssm pentibus Β (αῖ. m. corr. in potentibus)

