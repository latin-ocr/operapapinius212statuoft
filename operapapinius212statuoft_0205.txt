 

P. PAPINII STATII

THEBAIDOS
LIBER v.

Pulsa sitis fluvio, populataque gurgitis alveum
Agmina linquebant ripas amnemque minorem3
Acrior et campum sonipes rapit et pedes arva
Implet ovans, rediere viris animique minaeque
Votaque, sanguineis mixtum ceu fontibus ignem 5
Hausissent belli magnasque in proelia mentes,
Dispositi in turmas rursus legemque severi
Ordinis, ut cuique ante locus ductorque, monentur
Instaurare vias. Tellus iam pulvere primo
Crescit, et armorum transmittunt fulgura silvae. 1ο
Qualia trans pontum Phariis defensa serenis
Rauca Paraetonio decedunt agmina Nilo,

Cum fera ponit hiems: illae clangore fugaci,

Umbra fretis arvisque, volant, sonat avius aether.
Iam Borean imbresque pati, iam nare solutis 15
Amnibus et nudo iuvat aestivare sub Haemo.

Hic rursus simili procerum vallante corona
Dux Talaionides, antiqua ut forte sub orno

 

1 altum P aluum BG²SM 12 Post hunc v. in P inter lineas
leyitwr haec ylossa. Illum etenim ardor sitientium exsiccatat ΙΙ
3 arma P ΙΙ 5 sanguinei Beh. πό 11 8 moner&¹' P Η 11 deprensa
Pb ΙΙ 13 cogit P Ι sagaci Βοὴ. ΙΙ 14 arduus Muellerus arcticus
Baehrensius ΙΙ 18 antiqua forte (om. ut) δ

