1 6 Ρ. ’ ΡΑΡΙΝΙΙ STATH

Frangitur omne nemus, rapiunt antiqua procellae
Bracchia silvarum, nullisque aspecta per aevum
Solibus umbrosi patuere aestiva Lycaei.

Ille tamen, modo saxa iugis fugientia ruptis
Miratus, modo nubigenas e montibus amnes 365
Aure pavens passimque insano turbine raptas
Pastorum pecorumque domos», non segnius amens
Incertasque viae per nigra silentia vastum

Haurit iter: pulsat metus undique et undique frater.
Ac velut hiberno deprensus navita pont0, 370
Cui neque Temo piger neque amico sidere monstrat
Luna vias, medio caeli pelagique tumultu

Stat rationis inops, iam iamque aut saxa malignis
Expectat submersa vadis aut vertice acuto
Spumantes scopulos erectae incurrere prorae: 375
Talis opaca legens nemorum Cadmeius heros
Accelerat, vasto metuenda umbone ferarum
Excutiens stabula, et prono virgulta refringit
Pectore3 dat stimulos animo vis maesta timoris,
Donec ab Inachiis victa caligine tectis 380 .
Emicuit lucem devexa in moenia fundens

Larisaeus apex. Illo spe concitus omni

Evolat, hinc celsae Iunonia templa Prosymnae
Laevus habenS, hinc Herculeo signata vapore
Lernaei stagna atra vadi, tandemque reclusis 385
Infertur portis. Actutum regia cernit

Vestibula3 hic artus imbri ventoque rigentes

 

veneno’ Priscian. VH 12, 62 p. 339 H. -— 363. ‘et umbrosi —
Lycaei’ Serv. ad Georg. III 472 Isidor. Origg. XIV 8, 37.

 

363 et umbrosi Serv. 11 365 Miratus Βιι1 Leid. Schraderus
Miratur Pc²g 11 366 Ire Lachmannus 11 367 interpunctionem cors.
Menkius 11 371 nec amico G Muellerus 11 379 animo om. P 1 πε
mixta timore Peyraredus 11 384 habens PR edd. vett. habet Π ,-
abet B 1 labore Peyraredus ··

