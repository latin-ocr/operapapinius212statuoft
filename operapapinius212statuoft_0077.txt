 

Editoris praefatio,

 

De universa novae huius Statii editionis ratione,
quid mihi in ea conficienda proposuerim atque ut a
viris doctis probaretur effecisse voluerim, cum· iam
satis verba fecisse mihi videar in praefatione Achil·
leidi praemissa, quam ante quinque annos promulgavi,
nunc satis habui breviter exponere, quibus auxiliis
adiutus me ad hanc novam Thebaidos recensionem
perficiendam accinxerim. Quod quidem eo libentius
feci, cum fasciculo huius voluminis priore, qui Achil-
leida comprehendit, emisso permulti viri doctissimi,
quorum iudicium in his rebus plurimi aestimandum
est, amicissime me adhortati sint, ut opus eadem qua
incepissem ratione continuarem. Quo etiam factum
est, ut desinerem dubitare toti volumini nomen viri
illius inlustrissimi ac mihi semper gratissimo animo
colendi praeponere, quo adhortatore equidem cum anno
MDCGOLXVI Parisios me conferrem impulsus sum,
ut pro viribus meis ad perscrutandos bibliothecae
tunc imperialis codices ad Statium eiusque scholiasten
pertinentes aggrederer.

Quod de Achilleide (praef. p. VIII) pronunciare
debui, me viam ingressum nondum patefactam atque
apertam nova conatum esse fundamenta iacere ac mu-
nire, id in Thebaide recensenda de sex posterioribus
’ tantum libris dicere possum, cum sex priores iam

