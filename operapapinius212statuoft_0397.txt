THEBAIDOS LIB. XI. 309

Spectent et votis victorem Eteoclea poscant.
Iamque vale, coniunx, dulcesque valete Mycenae!
At tu, care socer (nec enim omnis culpa malorum
Me peneS, et superi mecum Parcaeque nocentes),
Sis lenis cineri, meque haec post proelia raptum 190
Alitibus fratrique tegas urnamque reportes
Hoc tantum, et natae melius conubia iungas?
Ibant in lacrimaS, veluti cum vere reverso
Bistoniae tepuere nives , submittitur ingens
Haemus et angustos Rhodope descendit in amneS. 195
Coeperat et leni senior mulcere furentem
Alloquio: scidit orsa novo terrore cruenta
EumeniS, alipedemque citum fataliaque arma
ProtinuS, Inachii vultus expressa Pherecli,
Obtulit ac fidas exclusit casside voces, 200
Ae super haec: ‘Abrumpe moras, celeremus! et illum
Adventare ferunt portis? Sic omnia vicit,
Correptumque iniecit equo3 volat aequore aperto
Pallidus instantemque deae circumspicit umbram.
Sacra Iovi merito Tyrius pro fulmine ductor 205
Nequiquam Danaos ratus exarmasse ferebat. ’
Nec pater aetherius divumque has ullus ad araS,
Sed mala Tisiphone trepidis inserta ministris
Astat et inferno praevertit vota Tonanti.
‘Summe deum, tibi namque meae primordia Thebae 210
(Liveat infandum licet Argos et aspera Iuno)
Debent, Sidonios ex quo per litora raptor
Turbasti thiasOS, dignatus virgine nostra
Terga premi et placidas falsum mugire per undas!

 

197 sq. ‘Alloquio — Eumenis’ Priscian. X 24 p. 516, 22 H.

191 urnamque PBG¹pg Behh. urnaque su ΙΙ 193 reuiso P
al. m. suprascr. u 197 scidit ipsa Prisc. ΙΙ 199 pherecli P
pherichi B (i‘n ras.) perichi (³²81 pericli Beh. 1 31. Perinthi
Gronovius 11206 danaos raptos P ΙΙ 208 tesiphone P thesiphone
30²1> Ι 'magistris P ΙΙ 214 premit placidas fassum P

 

